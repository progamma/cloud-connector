# cloud-connector

Il Cloud Connector è uno strumento che permette di connettersi a uno o più database remoti da applicazioni sviluppate con Instant Developer Cloud.

Normalmente sono le applicazioni che si connettono al database ed è necessario aprire almeno una porta verso il mondo esterno sul database server.

Con il Cloud Connector installato sul server dove risiede il database, o in un server della stessa rete locale, è il database stesso ad aprire una connessione verso l'applicazione. Questo fa si che non occorra aprire specifiche porte verso l'esterno aumentando di molto la sicurezza.

## Installazione

Per installare il Cloud Connector occorre eseguire le operazioni di seguito descritte:
- Installare [node.js](https://nodejs.org) v 18.20.4 sul server del database o in un server dal quale è possibile connettersi al database che si desidera esporre.
- Scaricare il pacchetto di installazione del software di Cloud Connector dal link seguente:
[https://github.com/progamma/cloud-connector/archive/refs/heads/master.zip](https://github.com/progamma/cloud-connector/archive/refs/heads/master.zip)
- Decomprimere il contenuto del file zip dove si preferisce.
- Rinominare il file `public_html\config_example.json` in `config.json` e aprirlo con un editor di testo per impostare i parametri di configurazione.
- Spostarsi nella directory `public_html` ed eseguire il seguente comando per installare i node_modules:  
`$ npm update`
- Se si desidera installare il plug-in ActiveDirectory occorre spostarsi nella directory `public_html\plugins\activedirectory` ed eseguire nuovamente l’installazione dei relativi node_modules:  
`$ npm update`
- Eseguire il comando `node cloudServer.js` per far partire il connettore.

## Sicurezza
Per garantire una elevata gestione della sicurezza occorre prestare attenzione alla configurazione dei permessi concessi all'utente di accesso al database e di quelli concessi all'utente che avvia il servizio Cloud connector.  

### Utente di database
Per l'utente di database si consiglia di concedere solamente i privilegi di lettura, inserimento, aggiornamento e cancellazione dei dati sulle tabelle.  
Di seguito una serie di buone pratiche per le autorizzazioni dell'utente di accesso al database:  
- Concedi solo i permessi strettamente necessari per svolgere le funzioni richieste.
- Nel caso di privilegi specifici più elevati concedili solo sulle tabelle dove occorrono ed evita di assegnare privilegi globali.
- Non concedere privilegi amministrativi come GRANT, CREATE USER, o ALTER SYSTEM a meno che non sia assolutamente necessario.
- Crea ruoli con set specifici di privilegi per il Cloud Conncetor e assegnali agli utenti per accedere al database.
- Assicurati che le connessioni al database siano sicure (es. SSL/TLS).
- Usa credenziali e permessi diversi per ambienti di sviluppo, test e produzione.
- Ricorda che la sicurezza è un processo continuo e richiede monitoraggio e aggiustamenti regolari.

### Utente per i processi
Per concedere i privilegi necessari a un utente che deve eseguire un processo con PM2 su Node.js, dobbiamo considerare sia i permessi a livello di sistema operativo che quelli specifici per PM2 e Node.js.  
Ecco una guida su come gestire questi privilegi:
- Permessi a livello di sistema operativo.
  - Crea un utente dedicato per l'esecuzione dei processi Node.js/PM2.
  - Concedi a questo utente i permessi di lettura ed esecuzione nella directory del progetto.
  - Assicurati che l'utente possa scrivere nei log e nelle directory temporanee necessarie.
- Permessi per Node.js.
  - L'utente deve avere il permesso di eseguire Node.js.
  - Accesso in lettura alle dipendenze del progetto (node_modules).
- Permessi per PM2.
  - Installa PM2 globalmente o assicurati che l'utente possa accedere all'installazione di PM2.
  - L'utente deve poter eseguire i comandi PM2 (start, stop, restart, list, etc.).
  - Accesso in scrittura alla directory home dell'utente per i file di configurazione PM2.
- Permessi specifici per l'applicazione.
  - Accesso in lettura ai file di configurazione dell'applicazione.
  - Permessi di scrittura per i log dell'applicazione.

## Configurazione

La configurazione del Cloud Connector avviene mediante il file config.json che si trova nella directory `public_html`:
- La sezione principale indica il nome del connettore così come sarà visto dai server di produzione e dai server IDE.

In questa sezione è riportata anche l'impostazione della chiave privata di criptaggio delle password utilizzate nei singoli `datamodels` che è recuperata da una variabile di ambiente del server nel quale è installato il Cloud Connector.  
L'impostazione di default nel file di esempio della configurazione (config_example.json) è questa `"passwordPrivateKey": "%CC_KEY%",`   
La variabile `%CC_KEY%` deve essere impostata da comando di sistema operativo; può anche essere utilizzato un nome diverso da quello indicato.  
Se non viene definita questa variabile di ambiente il Cloud Connector utilizza un suo valore di default.  
Consigliamo di impostare un valore per questa variabile per mantenere un livello di sicurezza elevato all'istallazione del Cloud Connector.  
Le password vengono criptate al primo avvio del Cloud Connector quindi occorre settare la variabile di ambiente `%CC_KEY%` prima di avviarlo.
- È possibile aggiungere una sezione `connectionOptions` al file di configurazione del Cloud Connector per indicare al sistema che deve accettare connessioni anche da server con certificati non validi o autofirmati.  
Attenzione questa impostazione va utilizzata solamente in ambiente di sviluppo in quanto rende insicura l'installazione del Cloud Connector.  
Per abilitare questa impostazione occorre aggiungere questa sezione al dile config.json:  
`"connectionOptions": {
  "rejectUnauthorized": false
},`
- Nella sezione `remoteServers` vanno indicati i server di Instant Developer Cloud che devono essere contattati dal Cloud Connector, quelli dove risiedono gli applicativi che utilizzeranno il database.  
Per esempio:  
`"remoteServers": [prod1-pro-gamma.instantdevelopercloud.com,prod2-pro-gamma.instantdevelopercloud.com],`
- Nella sezione `remoteUserNames` devono essere indicati indicati gli utenti dell’IDE di Instant Developer Cloud a cui il Cloud Connector può collegarsi.  
Per esempio:  
`"remoteUserNames": ["https://ide1-pro-gamma.instantdevelopercloud.com@paolo-giannelli"],` 
- Nella sezione `datamodels` devono essere impostate le informazioni di connessione ai database che si vuole esporre. È possibile elencare più database. Ogni tipo di database (Oracle, Postgres, SQLServer, MySQL) ha parametri di connessione specifici.  
Un esempio di configurazione SQL server è il seguente:
  ```js
  "datamodels": [  
    {  
      "name": "nwind-db",  
      "class": "SQLServer",  
      "APIKey": "00000000-0000-0000-0000-000000000000",  
      "connectionOptions": {  
      "server": "127.0.0.1\\SQLEXPRESS",  
      "database": "nome-database",  
      "user": "utente",  
      "password": "password",  
      "options": {  
        "useUTC": false  
      }  
    }  
  }],
  ```
- Nella sezione `fileSystems` devono essere impostate le informazioni delle directory che si desidera condividere.  
Un esempio di condivisione è il seguente:
   ```js
   "fileSystems": [
    {
      "name": "myFS1",
      "path": "C:\\Data\\Image",
      "permissions": "rw",
      "whiteListedOrigins": [],
      "APIKey": "00000000-0000-0000-0000-000000000000"
    }
  ] 
  ```
Questa configurazione indica che la directory indicata in `"path"` e condivisa in lettura e scrittura.  
Il parametro `"whiteListedOrigins"` serve ad indicare una lista di domini verso i quali il Cloud Connector può effettuare richieste http; la lista vuota proibisce le richieste.
 - Nella sezione `plugins` devono essere elencate le classi che sono installate all'interno della directory `public_html\plugins` ed utilizzate come plugin.   
Cloud Connector ha un plug-in già integrato: ActiveDirectory.  
Per usarlo occorre aggiungere alla sezione un oggetto simile al seguente:  
    ```js
    {
      "name": "myAD",
      "class": "ActiveDirectory",
      "APIKey": "00000000-0000-0000-0000-000000000000",
      "config": {
        "url": "ldapServerUrl",
        "baseDN": "dc=example,dc=com",
        "username": "username",
        "password": "password"
      }
    }
    ```

## Note
Attualmente Cloud Connector non supporta il `caching_sha2_password` come metodo di autenticazione su MySQL 8. Si consiglia invece di utilizzare il metodo di autenticazione `legacy`.  

Nel file config.json tutte le `APIKey` sono impostate per default al valore `00000000-0000-0000-0000-000000000000` ed è importante modificarle con un guid effettivo in quanto il Cloud Connector se trova il valore impostato a tutti zero trasmette una stringa vuota e quindi la connessione non funziona nemmeno se nel database su di un porgetto nell'ide di Instant Developer Cloud impostato il valore `00000000-0000-0000-0000-000000000000` nella proprietà APIKey.  
In questo caso nEl log del Cloud Connector viene inserito il messaggio `The APIKey of dataModel '${this.name}' is set to the default value and will be ignored`.

## Installazione come servizio

Per installare il connettore cloud come servizio è possibile utilizzare [pm2](https://github.com/Unitech/pm2).
PM2 è un gestore del processo di produzione per le applicazioni Node.js con un bilanciatore del carico integrato. Consente di mantenere in vita le applicazioni per sempre, di ricaricarle senza tempi di inattività e di facilitare le comuni attività di amministrazione del sistema.

Per eseguire il Cloud Connector con pm2 occorre utilizzare questo comando:

`$ pm2 start cloudServer.js`

Per salvare le informazioni sul processo da eseguire al riavvio, eseguire questo comando:

`$ pm2 save`

Per eseguire pm2 come servizio la procedura è diversa a seconda del tipo di server:
- per Linux [https://gist.github.com/leommoore/5998406](https://gist.github.com/leommoore/5998406).
- per Windows [https://github.com/Unitech/PM2/issues/1079](https://github.com/Unitech/PM2/issues/1079).

## Controllo remoto
 Per consentire la configurazione da remoto (riavvio, modifica di config.js, aggiornamento del software) occorre impostare il parametro `remoteConfigurationKey` nel config.json.  
   
## Guida 
Per maggiori informazioni sul Cloud Connector è possibile leggere questa [guida](https://storage.googleapis.com/inde-downloads/doc/02-Struttura%20del%20database.pdf#page=18).
